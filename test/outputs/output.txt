Maga az Open Document Format fájl is zip archívum mint a Office Open XML és ez a dokumentum is a benne tárolt XML fájlokból épül fel, melynek alapértelmezett struktúrája a függelékben látható. A dokumentumot leíró információk tárolásának a formája és a belsõ fájlstruktúra eltérõ, viszont a feladat szempontjából ez nem releváns, mert a szöveg itt is jól elkülönítve van tárolva, így a további részletes bemutatásra nem térek ki.

A Office Open XML-hez hasonlóan, itt is egy fájlban van tárolva a szöveg fõ része, ami a content.xml a fájl gyökér könyvtárában. Különbség, hogy a lábjegyzetek is itt, a szöveg törzsébe ágyazva kaptak helyet. Az élõfej és élõláb már viszont külön a styles.xml-ben található. Eltérõen a Office Open XML-tõl, az Open Document Format esetében az összes változat ebben a fájlban került eltárolásra, viszont itt is 3 - 3 különbözõ változat létrehozására és használatára van lehetõség.